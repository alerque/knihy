## Problém tří těles

*TODO: seřadit, napsat úvod*

Některé věci se opakují. Víc než by leckdy bylo zdrávo. Například takové ty příběhy před kterými jsme byli varováni. Víme, že špatně skončí, přesto si je sami s radostí znovu prožijem.

Některé věci se opakují každý den.

Každý den se na Zamenhofově ulici nabourá nějaké auto. Prostě Zamenhofova.

Každý den jeden neúspěšný spisovatel vyhlíží v knihkupectví na nádraží, zda dnes nemá směnu ta hezká knihkupčice. Prostě tradice.

Každý den někdo přemýšlí pod stromem o tom, proč je na světě utrpení. A nemusí to být zrovna Budha nebo Marx.

Každý den jedou dělníci do Škodovky.

A právě při cestě do práce se odehrává nejvíce každodenních rituálů.

Každé ráno přijíždí na poslední nástupiště elektrická jednotka z Klikohradu, otevře dveře a vychrlí zástupy pracujících. Tak i ten den.

Každý den pak ty stovky párů nohou jdou podchodem a vy v tom můžete cítit sílu. Tu pravou ekonomickou sílu Markétova. Tak i ten den.

Každý den si můžete všimnout, že se z toho davu oddělí takový starší pán s taškou přes rameno a stejnokrojem nejčtenějšího Hlubočického deníku. Tak i ten den.

Každý den pak nasedne na rychlík R735 ,,Inženýr" a v něm nabízí noviny. Tak i ten den.

Každý den mu pak někdo řekne: ,,Tak já bych si vzal ty Obzory." (Tak se ty noviny jmenují)

A tomuhle detailu je třeba dát prostor.

Ten den si totiž ty noviny koupil muž, který nás bude dále zajímat. Posadil se, rozložil noviny a pustil se do čtení. Měl před sebou plno práce. Jel totiž zrušit zbytek ráje na zemi. Pro špatnou výnosnost samozřejmě.

Ale to nás nemusí vůbec překvapit, z toho samého důvodu se totiž ruší spousta důležitějších věcí....

---

...Další část vyprávění se odehrávala v Hydrologickém ústavu Viktora Schaubergera. Detektiv tam šel vyslechnou Báru - korunní svědkyni a korunní podezřelou. Varovali ho, že se nic nedozví. V práci totiž byla jenom proto, že doktor usoudil, že cokoliv jiného (zatčení, pobyt v nemocnici) by jí po tom šoku mohlo ublížit na psychice.

Ústav sídlil v nikdy nedostavěném bazénu. A přímo v tom bazénu byl umístěn velký model údolí řeky Akvy udělaný z hlíny a sádry. Na něm se pomocí důmyslného systému sprch a hadic simulovaly povodně.

A uprostřed toho modelu stála Bára a rovnala maličké stromy podél maličké cesty. Bludowského zaujaly její šaty (a tím se slečně pochopitelně nechlubil), vypadaly jak záclona. Přesněji řečeno v nich ta drobná postava vypadala jak víla. Vílí vzhled kazila jen drobnost - modré holínky s logem Hydrologického ústavu.

,,Dobrý den, jsem od policie, přišel jsem se vás zeptat na pár věcí ohledně toho požáru," oslovil ji. Zdvihla své modré oči od aleje a chvíli si detektiva měřila. Pak klidně a mechanicky odvětila: ,,Vyčkejte do začátku experimentu."

Detektiv čekal. Víla mezitím svojí drobnou ručkou rovnala malá autíčka na malém parkovišti.

Při vyprávění této pasáže si Bludowský neodpustil trochu filozofování: ,,Později mi došlo, že to co jsem sledoval, nebyla obyčejná práce, ale rituál. Pomalu a pečlivě rovnala to, co měla za malou chvíli spláchnout umělá povodeň. Asi jako když buddhističtí mniši sypou z písku mandalu, aby ji nakonec sfoukli a rozmetali.

V dnešní uspěchané době, kdy se ze slova pomalu stala nadávka, je takováhle činnost balzám na duši" dořekl detektiv myšlenku.

Slečna pomalu stočila oči z komína na protějším domě zpět na detektiva: ,,A řekla vám vůbec něco?" - ,,Nic a přitom hodně..."

Zvonek ohlásil experiment. Bára vyšplhala po žebříku z bazénu. ,,Ptejte se," řekla suše a za ní začínalo krápat. - ,,Pamatujete si na ten požár?" - ,,Ano." Zněla ještě stále suchá odpověď.

Detektiv vložil do vyprávění malou vsuvku: ,,Víte, tahle Bára je zrovna ten typ, u které se člověk bojí i kýchnout, aby se nerozletěla jako chmíří na pampelišce. Musel jsem opatrně, abych ji nevyděsil, ale zárověň neústupně, protože byla jediná, kdo vůbec mohl mluvit."

Detektivovo vyprávění se vrátilo zpět k výslechu: ,,A pamatujete se, co se ten večer stalo?" zeptal se Báry. ,,Ne," zalhala poprvé a v tom zahřměl hrom nahraný na kazetě. Na modelu údolí řeky Akvy se strhla průtrž mračen. Vyslýchaná vypadala klidně, ale bylo to jen zdání. ,,Dobrá," pokračoval detektiv. ,,A kdo tam s vámi ten večer byl, mi řeknete?" - ,,Nevím," zalhala jako malé dítě, zatímco řeka na modelu zaplavovala níže položené domy.

,,Bude lepší, pro vás i pro mě, když mi řeknete pravdu," detektiv se chystal zasadit rozhodující úder: ,,Znáte toho muže, co tam spadnul do ohně?" - Zbledla. Odvrátila zrak od detektiva a mlčela. Nemusela mluvit, mlčením řekla víc než dost.

Oči se jí naplnily slzami a jedna stekla přes tvář a bradu a skápla dolů na model krajiny. Byla to takříkajíc poslední kapka toho, co vydržela malá přehradní nádrž a přelila se. Bára začala štkát a na modelu krajiny se strhla světová potopa. Zazvonil zvonek a ohlásil konec experimentu. Odkudsi přišla nějaká její kolegyně, zhrozila se a podívala se na detektiva: ,,To jste opravdu nemusel!"

Detektiv prohrál. Nic se nedozvěděl a byl mezi lidmi z Hydrologického ústavu pokládán za hrubiána.

Zato slečna s baretem jeho vyprávění hltala očima: ,,A co bylo dál?" zeptala se a odmotávala si z prstu loknu, kterou si namotala během poslechu předchozí části. ,,Pak jsem si šel koupit cigára," odpověděl po pravdě detektiv.

---

Zato slečna s baretem jeho vyprávění hltala očima: ,,A co bylo dál?" zeptala se a odmotávala si z prstu loknu, kterou si namotala během poslechu předchozí části. ,,Pak jsem si šel koupit cigára," odpověděl po pravdě detektiv.

Co však slečně zamlčel bylo, že ho tam zaujala prodavačka. Přesněji řečeno její šaty - vypadaly jako koberec. A na tom koberci byla cedulka: „Kristýnka, v zácviku“.

Lidé s prohozeným spánkovým rytmem mají težký život. Bludowský ten večer zkoušel usnout. Nešlo to. Mozek mu šrotoval jako o závod. Ale nic ho nenapadalo. Jako když tomu závodníkovi vypadne řetěz z kola - může šlapat, jak chce, ale nehne se ani o piď. Nakonec detektiv usnul vyčerpáním.

„Druhý den byl pro mě plný překvapení,“ vyprávěl potom slečně. „Znáte takový ten vesnický rozhlas? Takové ty ampliony, co nimi na vesnicích starostové oznamují, kdy bude přistaven kontejner na svoz nebezpečného odpadu… Tak ten mě probudil.“

Slovy se dá jen težko popsat, jak to zní, když takovým tím typicky ampliónovým zvukem (zní to jako rádio puštěné někde hodně hluboko v kanále) zní městem píseň „Girls Just Want To Have Fun“…

